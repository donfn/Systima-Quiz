Γειά σου!
Είμαι μαθητής λυκείου και πρόσφατα έφτιαξα ένα σύστημα για ένα κυνήγι θησαυρού που κάναμε στο σχολείο μας.. Επειδή δεν θέλω να πάει όλος ο κώδικας χαμένος (φέτος τελειώνω) το ανεβάζω εδώ.
Το σύστημα λειτουργεί ως εξής:

Ένας υπολογιστής με εγκατεστημένο το NodeJs και Xampp τρέχει σε μια διεύθυνση το σύστημα (έστω 192.168.1.3), ενώ έχει ανοικτή σε ένα browser τη σελίδα 192.168.1.3:3000/admin . Σε αυτόν τον υπολογιστή κάθεται ο υπεύθυνος του κυνηγιού, αυτός δηλαδή που θα βλέπει τις απαντήσεις που καταχωρούν οι μαθητές και θα απαντάει με ένα σωστό ή ένα λάθος.

Στην αίθουσα της πληροφορικής τρέχουν όλοι οι υπολογιστές τη διεύθυνση 192.168.1.3:3000

Στους μαθητές δίνουμε την πρώτη ερώτηση με χαρτί και αφού βρουν την απάντηση την καταχωρούν στο σύστημα. Η απάντηση που καταχωρούν φτάνει στον υπεύθυνο ο οποίος βλέπει αν είναι σωστή ή λάθος και απαντά (πατάει τα αντίστοιχα κουμπιά). Εάν η απάντηση είναι σωστή το σύστημα δίνει απευθείας την επόμενη απάντηση (τις έχουμε βάλει όλες αριθμημένες εξαρχής σε μια db στο MySQL του Xampp. 

Εγκατάσταση:

-Βάζουμε το Xampp, NodeJs στον server
-Ανοίγουμε το Xampp και τρέχουμε Apache και MySQL
-Μπαίνουμε στο localhost/phpmyadmin και δημιουργούμε μια βάση δεδομένων "quiz"
-Κάνουμε import το quiz.sql
-Φτιάχνουμε την βάση δεδομένων στα μέτρα μας (βάζουμε το δικό μας μέγιστο level, τις ερωτήσεις, τις ομάδες κτλ)
-Τροποποιούμε το index.html και βάζουμε τα ονόματα των ομάδων που θέλουμε (ΤΕΡΆΣΤΙΑ ΠΡΟΣΟΧΉ ΣΤΗΝ ΑΡΊΘΜΗΣΗ (ID))
-Kάνουμε το σταυρό μας 
-Τρέχουμε το Έναρξη.bat
